\chapter{Podsumowanie i zakończenie}

Różnorodność technik służących zarówno do ekstrakcji cech obrazów jak i klasyfikacji oraz dostępność dobrze udokumentowanych i zarazem darmowych bibliotek do przetwarzania obrazów pozwala na budowanie coraz skuteczniejszych narzędzi służących do kategoryzacji obrazów. Narzędzia te mogą być bardzo przydatne nie tylko do zapanowania nad zbiorami zdjęć, ale także mogą się przydać do budowy systemów zaawansowanego wyszukiwania grafiki na podstawie zapytań lub do szczegółowej analizy przeglądanych zdjęć w Internecie.

Narzędzie do kategoryzacji zdjęć zaproponowane w niniejszej pracy zostało oparte na metodzie \emph{Bag of Visual Words} i daje bardzo dobre wyniki dla 2 lub 4 kategorii. Wyniki przeprowadzonych testów pozwalają mieć nadzieję na to, że skuteczność metody dla przypadku większej ilości kategorii można poprawić poprzez dostrojenie parametrów maszyny wektorów nośnych oraz powiększenie zbiorów treningowych.

Zaproponowane API jest bardzo proste i umożliwia wykonanie podstawowych operacji na modelu oraz kategoryzację dowolnego obrazu. Silnik umożliwia też testowanie jakości kategoryzacji poprzez wskazanie trafności dla przykładowego scenariusza testowego. 

\section{Możliwe dalsze kierunki rozwoju}

W trakcie pisania niniejszej pracy magisterskiej pojawiło się kilka pomysłów, w jaki sposób można by było rozszerzyć zaproponowane rozwiązanie tak aby jego skuteczność była większa.

Zastosowanie dodatkowych deskryptorów, które są nieskorelowane z SIFT lub SURF mogłoby podnieść jakość kategoryzacji. Sensowne wydaje się zastosowanie technik GIST, niejako z definicji nie służące zastąpieniu deskryptorów SIFT/SURF ale mogące dodatkowo wesprzeć klasyfikator.

Dodatkowo wyznaczanie parametrów maszyny wektorów nośnych za pomocą prób i błędów można by zastąpić bardziej wyrafinowanymi sposobem opartym na walidacji krzyżowej.